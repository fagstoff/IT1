McBergbys del 8: Navigasjonsmeny
================================
**Nettstedet til McBergbys består nå av tre sider (bestillingskjema, om McBergbys og hamburgerskolen), men det er ingen mulighet for besøkende å navigere mellom de ulike sidene. Det må du gjøre noe med.**

Oppgave
-------
Kopier de tre sidene du har laget fra før (i oppgavedelene fra 1 til 7) over i et nytt prosjekt. Ta også med alle mapper som inneholder bilder, videoer og stilark. Du skal nå lage en navigasjonsmeny som gjør at besøkende enkelt kan forflytte seg mellom dem. En mulig løsning er vist i bildet nedenfor.

![McBergbys](https://raw.githubusercontent.com/fagstoff/IT1/master/Bilder/mcbergbys-8.jpg)

Siden som inneholder bestillingsskjemaet skal hete `index.html`. Siden som forteller om McBergbys skal hete `om.html`. Siden som inneholder hamburgerskolen skal hete `hamburgerskolen.html`.

Du skal bruke HTML-taggen `<nav>` til navigasjonsmenyen.

Ressurser
---------
* Du trenger en teksteditor og en nettleser til denne oppgaven. Relevante fagtekster finner du i mappa [Fagtekster/nettsteder og multimedier](https://github.com/bitjungle/IT1/tree/master/Fagtekster/nettsteder%20og%20multimedier).
* Et eksempel på hvordan du kan bruke `<nav>` og CSS for å lage en navigansjonmeny kan du se på [denne siden hos webcodegeeks.com](http://www.webcodegeeks.com/html5/html5-navigation-bar-example/).
* Bruk [Tilsyn for universell utforming av IKT](http://uu.difi.no/) for å skaffe deg en oversikt over hvilke krav som stilles til universell utforming. Du finner [info om navigasjon her](http://uu.difi.no/artikkel/2015/07/navigasjonsmetoder).

Vurderingskriterier
-------------------
* Navigasjonsmeny på alle sidene som gjør det enkelt for besøkende å gå til ønsket side.
* Alle sidene skal fungere godt på en smal skjerm, men det er ok at videoene i hamburgerskolen blir for brede.
* Alle sidene skal fungere godt med 200 % forstørrelse i nettleseren.
* HTML-siden skal validere uten feil og advarsler på [validator.w3.org](https://validator.w3.org/).
* Siden skal være utformet i henhold til kravene om universell utforming, så lang det er mulig.

Kompetansemål
-------------
* redigere nettsteder ved bruk av standardiserte oppmerkingsspråk
* utvikle nettsteder i henhold til planer og vurdere om krav til brukergrensesnitt er oppfylt

>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
