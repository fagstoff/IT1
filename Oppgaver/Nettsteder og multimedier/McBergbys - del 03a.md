McBergbys del 3a: HTML-skjemaer
==============================
**En av de aller viktigste delene av bestillingsskjemaet til McBergbys, er et pent og brukervennlig bestillingsskjema. Nå skal du lage et skjema i HTML. Senere skal du koble dette skjemaet mot en database, sånn at du til slutt har en komplett web-applikasjon for hurtigmatkjeden McBergbys.**

Oppgave
-------
Du skal lage nettsiden `index.html`, slik at den blir slik du ser på bildet nedenfor. Klikk på bildet for å se det i stor størrelse. Løsningen din skal lagres i en mappe med navnet `mcbergbys-03`. Hamburgerbildet skal lagres i en egen mappe som har navnet `bilder`. 

![McBergbys](https://raw.githubusercontent.com/fagstoff/IT1/master/Bilder/McB03.png)

Ressurser
---------
* Du trenger en teksteditor og en nettleser til denne oppgaven. 
* Du kan lese om bruk av HTML `<form>` på [w3schools.com](http://www.w3schools.com/html/html_forms.asp).
* Bildet du skal sette inn på siden kan [kan du laste ned her](https://raw.githubusercontent.com/fagstoff/IT1/master/Bilder/hamburgers.jpg). Du må selv sørge for å endre størrelsen på bildet, det skal være 400 piksler i bredden når det er satt inn i den ferdige HTML-siden.

Vurderingskriterier
-------------------
* HTML-siden skal validere uten feil og advarsler på [validator.w3.org](https://validator.w3.org/).
* Bildet skal være 400 piksler i bredden.
* Skjemaet skal inneholde de samme valgene som vist i eksempelbildet over, men du kan gjøre visuelle forbedringer av siden så lenge den valideres uten feil og advarsler.
* Mapper og filnavn skal være i henhold til spesifikasjonene i oppgaven.

Kompetansemål
-------------
* redigere nettsteder ved bruk av standardiserte oppmerkingsspråk
* organisere og begrunne filstrukturen for nettsteder

>Denne oppgaven er laget av [fuzzbin](https://github.com/fuzzbin) og endret av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
