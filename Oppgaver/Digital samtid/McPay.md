# McPay

I forrige uke ble det raportert om en kunde som prøvde å betale på McBergbys med [Bitcoin](https://no.wikipedia.org/wiki/Bitcoin). Betjeningen ble veldig forvirret, og kunne ikke hjelp stakkars jenta, som derfor måtte forlate stedet uten mat. Saken ble rapportert, og sjefen ønsker å lære seg mer om denne teknologien for å kunne kapre flere Bitcoinkunder.

Oppgave
-------
Du skal lage en presentasjon for sjefen på McBergbys. Denne skal ta for seg teknologien bak blokkjeder og Bitcoin. Du kan vinkle presentasjonen som du selv vil, men det er viktig at du dekker kompetansemålene som er beskrevet under på best mulig måte slik at sjefen får best mulig beslutningsgrunnlag for veien videre.

Her er noen forslag til ressurser:

* [Blockchain documentary](http://blockchain-documentary.com/)
* [Wikipediaartikkel om Bitcoin](https://no.wikipedia.org/wiki/Bitcoin)
* [Wikipediaartikkel om blokkjeder](https://en.wikipedia.org/wiki/Blockchain)

## Kompetansemål
* gjøre rede for hvilke utfordringer og muligheter den digitale verden kan skape for språklige og kulturelle minoriteter
* gjøre rede for og argumentere for nødvendigheten av regelverk og etiske normer for bruk av informasjonsteknologi
* beskrive og drøfte informasjonsteknologiens muligheter og konsekvenser


## Vurderingskriterier
** Høy kompetanse (5-6):** Presentasjonen skal belyse og drøfte temaet fra ulike sider. Fordeler, ulemper og konsekvenser skal komme klart fram. Innholdet skal basere seg på ulike kilder, men også dine egne meninger og analyser.

** Middels kompetanse (3-4):** Presentasjonen skal inneholde fakta som belyser temaet fra ulike sider. Fordeler, ulemper og konsekvenser skal komme fram. Innholdet skal basere seg på flere kilder, men også dine egne meninger.

** Lav kompetanse (1-2):** Presentasjonen skal inneholde fakta om temaet. Innholdet skal basere seg på flere kilder, men også dine egne meninger.

---

>Denne oppgaven er laget av [fuzzbin](https://github.com/fuzzbin) og [bitjungle](https://github.com/bitjungle).
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
