McBergbys del 7: Lister og bokser
=================================
**Markedsføringsavdelinga til McBergbys har bestemt at nettstedet må ha en "Om McBergbys"-side som forteller litt om selskapet, med kundegaranti, historikk og kart over hvor restauranten ligger. Du skal lage nettsiden.**

Oppgave
-------
Lag en nettside som inneholder en liste, en tekst og et kart, slik som vist i bildet nedenfor. Du trenger ikke å bruke identiske farger eller fonter, bygg videre på det du selv har gjort i tidligere oppgaver. Siden skal bruke samme CSS-kode som bestillingsskjemaet, sånn at nettstedet får en gjennomført visuell helhet. I tillegg er det viktig at du etterstreber en universell utforming av nettsiden.

![McBergbys](https://raw.githubusercontent.com/fagstoff/IT1/master/img/mcbergbys-7.jpg)

Du skal bruke [karttjenesten fra finn.no](http://kart.finn.no) for å lage kartet. Finn en passende plassering for restauranten din, bruk menyen "Link" oppe til høyre på finn.no og velg "Kartgenerator". Kartet skal være 250x250 piksler.

Du må bruke CSS for å få de ulike boksene på siden til å plasseres riktig. Boksen med lista skal ha `float: left;` og boksen med kartet skal ha `float: right;`. For å få til de avrundede hjørnene på kartboksen kan du bruke CSS-koden `border-radius: 20px;`.

Ressurser
---------
* Du trenger en teksteditor og en nettleser til denne oppgaven. Relevante fagtekster finner du i mappa [Fagtekster/Nettsteder og multimedier](https://github.com/bitjungle/IT1/tree/master/Fagtekster/Nettsteder%20og%20multimedier).
* Kartet henter du fra [karttjenesten fra finn.no](http://kart.finn.no). bruk menyen "Link" oppe til høyre på finn.no og velg "Kartgenerator".
* Om du ikke orker å skrive noe fornuftig om McBergbys, kan du [generere en test-tekst her](http://no.lipsum.com/).
* Bruk [Tilsyn for universell utforming av IKT](http://uu.difi.no/) for å skaffe deg en oversikt over hvilke krav som stilles til universell utforming. Du finner [info om utforming og presentasjon på denne siden](https://uu.difi.no/artikkel/2015/07/utforming-og-presentasjon).

Vurderingskriterier
-------------------
* Tekstboksene på siden skal flyte slik som vist i bildet på en bred skjerm.
* Siden skal fungere godt på en smal skjerm.
* Siden skal fungere godt med 200 % forstørrelse i nettleseren.
* HTML-kode skal ikke brukes for å lage layout på siden, det er kun CSS som skal benyttes til layout.
* Kartet skal være 250x250 piksler og ha en kartnål som viser hvor restauranten ligger.
* Klikk på kartet skal lede til et større kart hos [kart.finn.no](http://kart.finn.no)
* HTML-siden skal validere uten feil og advarsler på [validator.w3.org](https://validator.w3.org/).
* Siden skal være utformet i henhold til kravene om universell utforming, så lang det er mulig.

Kompetansemål
-------------
* redigere nettsteder ved bruk av standardiserte oppmerkingsspråk
* utvikle nettsteder i henhold til planer og vurdere om krav til brukergrensesnitt er oppfylt

>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
