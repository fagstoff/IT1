McBergbys del 5: Universell utforming
=====================================
**Det tok litt av for web-designerne når de laget et forslag til nettsiden som skal brukes til bestillinger hos hurtimatkjeden McBergbys. Nå har du fått jobben å fikse siden.**

Oppgave
-------
Du skal ta utgangspunkt i det du laget i `McBergbys del 4`, og sørge for at designet oppfyller kravene til universell utforming. I tillegg skal du rette opp alle feil og problemer i CSS-fila du bruker.

Bildet nedenfor er bare et eksempel på hvordan siden kan utformes, du trenger ikke å forsøke å kopiere dette.

![McBergbys](https://raw.githubusercontent.com/fagstoff/IT1/master/Bilder/mcbergbys-5.jpg)

Ressurser
---------
* Du trenger en teksteditor og en nettleser til denne oppgaven.
* Bruk [Tilsyn for universell utforming av IKT](http://uu.difi.no/) for å skaffe deg en oversikt over hvilke krav som stilles til universell utforming. Du finner [info om utforming og presentasjon på denne siden](https://uu.difi.no/artikkel/2015/07/utforming-og-presentasjon).
* Difi har også [forslag til test av nettsider](https://uu.difi.no/artikkel/2016/02/hvordan-teste-universell-utforming-av-ditt-nettsted), hvor gode er sidene du har laget?
* Du kan sjekke sidene dine med [Web Accessibility Checker](http://achecker.ca/checker/index.php).
* Du kan måle kontrast med [Colour Contrast Analyser](https://www.paciellogroup.com/resources/contrastanalyser/)

Vurderingskriterier
-------------------
* Utseendet skal være utformet i henhold til kravene om universell utforming.
* Siden skal fungere godt på en smal skjerm.
* Siden skal fungere godt med 200 % forstørrelse i nettleseren.
* HTML-kode skal ikke brukes for å lage layout på siden, det er kun CSS som skal benyttes til layout.
* HTML-siden skal validere uten feil og advarsler på [validator.w3.org](https://validator.w3.org/).
* CSS-fila skal validere uten feil på [jigsaw.w3.org](https://jigsaw.w3.org/css-validator/validator.html.en)

Kompetansemål
-------------
* redigere nettsteder ved bruk av standardiserte oppmerkingsspråk
* utvikle nettsteder i henhold til planer og vurdere om krav til brukergrensesnitt er oppfylt
* organisere og begrunne filstrukturen for nettsteder

>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
